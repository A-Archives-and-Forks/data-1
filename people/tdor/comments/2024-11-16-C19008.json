{
  "id": 19008,
  "content": "春雨迷微。灵风若止。庭阶梦里彷徨。\n叶间花下。投笔醉芬芳。\n几个天涯浪客。金荷满。一笑清狂。\n霜竹短。凭谁听取。眉蹙望孙郎。\n\n长江犹逝矣。烟波画里。倚抱斜阳。\n叹难返穷途。哭去年光。\n今少故人来也。丘墟锁。惟有银釭。\n河山错。首翔青鸟。修补道长长。\n\n---\n\n万里寒天。飞花玉雪。空沉野阔楼高。\n枝下啼鸽。闲留几树声悄。\n南风尝抵湖滨道。念旧时。晚柳溪桥。\n望天边。几度识得。云染银涛。\n\n离歌梦里千篇少。叹形骸易损。容貌堪消。\n铁马星河。经年雁雨遥遥。\n生涯心事霜峰远。立孤舟。赤月银刀。\n怎惜得。三径红枫。檐上枯茅。\n\n---\n\n回首长烟暗碧江。东游西溯尽沧桑。\n谁知残梦歌千载。怎抵斜风泪两行。\n思旧事。抚新伤。当年犹悔自彷徨。\n孤舟小簟清宵冷。不忍云间望月光。",
  "submitter": "西风",
  "date": "Nov 16, 2024"
}
